##Meal Planner##

###Aterian suunnittelu###

Aterian suunnittelu alkaa pääraaka-aineen valinnalla, jonka jälkeen valitaan lisäke. Seuraavaksi valitaan haluttu määrä kilokaloreja, joka aterian pitäisi sisältää. Seuraavaksi vuorossa ovat proteiini ja rasva. Käyttäjän valittua kaikki arvot, ohjelma laskee sopivan aterian arvojen perusteella, pyrkien mahdollisimman lähelle haluttuja arvoja. Ohjelma kuitenkin tarkistaa viimeisenä kalorimäärät, joten kaikki arvot eivät välttämättä aina vastaa haluttuja. Aterian luonti voi epäonnistua, jos on valittu pääraaka-aineelle sopimattomia arvoja, kuten liian alhainen rasvan tai proteiinin määrä. Ateria sisältää automaattisesti 5 grammaa rasvaa, joka on lisätty kuvaamaan ruoanlaitossa käytettyä rasvaa, joten sitä ei tarvitse enää miettiä erikseen. Pääsääntöisesti aterian proteiinin määrä määrittyy pääraaka-aineesta, joten se on ratkaisevassa osassa ateriaa luodessa. Tässä vaiheessa projektia muut raaka-aineet vielä valitaan ohjelman toimesta epäsäännöllisesti. Makrojen valintaa helpottavat slaiderit mukautuvat valitun pääraaka-aineen perusteella, joka osaltaan estää mahdottomien aterioiden luomista. Ohjelman käyttäjällä on kuitenkin hyvä olla jonkinasteinen näkemys ravintoarvoista, jotta tietää yleensä mitä on tekemässä.

###Raaka-aineen lisääminen valittavissa oleviin raaka-aineisiin###

Ohjelma sisältää koko Finelin tarjoaman tietokannan ja käyttäjä voi hakea siitä raaka-aineita sekä lisätä niitä valittavissa oleviin raaka-aineisiin. Raaka-aine on mahdollista lisätä mihin tahansa kategoriaan, mutta käyttäjän on syytä olla tietoinen, että kastike ja lisuke valitaan edelleen satunnaisesti listalla olevien joukosta. Ohjelma on ehkä mahdollista saada jopa kaatumaan käyttämällä täysin älyttömiä arvoja, vaikka osittain se onkin estetty, joten tietty järki on hyvä pitää mukana, jos aikoo saada järkeviä tuloksia.

###Raaka-aineiden tarkastelu ja niiden poistaminen valittavissa olevista###

Käytössä olevia raaka-aineita voi selailla ja niiden ravintoarvoja tutkia "Selaa raaka-aineita"-valikon kautta. Raaka-aineita voi myös poistaa käytöstä, kuitenkin niin että mikään kategoria ei voi olla täysin tyhjä. Raaka-aineet luonnollisesti poistuvat vain käyttäjän käytössä olevista raaka-aineista, eivät koko tietokannasta.
